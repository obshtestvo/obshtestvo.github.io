Здравейте,

Днес ми пратиха препратка към ваша статия:
http://www.dnevnik.bg/tehnologii/2013/12/15/2185798_moje_bi_ne_podozirash_che_uchastvash_v_civic_hacking/

Много се радвам че има интерес към Civic Hacking и от страна на българските медии. 

Казвам се Антон Стойчев и от няколко месеца съм част от организацията на хора и идеи около IT проекти с цел удобна, приятна и лесна връзка държава ⇆ гражданин.

Няколко години поживях във Великобритания и през това време съм се срещал със спомената във статията MySociety организация. Страхотни хора. Други големи в тази сфера са CodeForAmerica и Sunlight Foundation.

Не сме се свързвали със Вас, като медия, понеже смятаме, че първо ни трябва по-шлифована визия. Започнати проекти имаме, но все още не сме оформили представителна визия. В момента имаме частично (само начална страница): http://www.obshtestvo.bg/, в който може да разгледате какво точно правим. Имахме slot за лекция в OpenFest тази година, награда от Superhosting повреме на StartupWeekend, а този вторник ще имаме презентация на SofiaChallenge.

Но понеже писахте статия точно по темата реших да Ви пусна този мейл тип "хей и ние сме тук". Визия нямаме, но проекти и хора зад тях - има. Работният процес, както и самите продукти - код и дизайн - са напълно отворени. Всички дискусии стават във Facebook групи, а кодът & дизайните, пък, се публикуват в Github. Линкове може да намерите на гореспоменатия сайт.

Работим/партнираме с други НПО-та в България, както и с Timeheros. Зад timeheroes стоят усмихнати, умни и жизнени хора, който е хубав пример какво може да се направи за гражданите с електронните "инструменти" . А нашата цел е да направим много такива, и да са напълно отворени и обгрижващи проблеми от различни сфери. 

Правим го като събираме хора от IT и бизнеса като цяло. Технологии, изкуство и опит от всички сфери - за да създадем гражданско удобство или иначе казано, за да е удобно да си гражданин в България. В същото време хората, които работят иначе в една маркетинг среда (работят над продукти, които имат главна цел да се продават на клиенти) могат да развихрят идеи и новаторство за нещо, което ги е грижа.

Имаме текстове описващи "За нас"/identity, но спирам тук. Ако Ви е интересно можете да погледнете писмо, което беше пратихме към Иван Кръстев и той откликна подкрепяйки идеята: http://bg.antitoxic.napopa.com/comfort/2013/11/24/dori-samo-za-tova.html

Антон Стойчев | ​Организатор и Разработчик | Obshtestvo.bg ​
 
Независи​​ми създатели на електронни инструменти за информираност с​​ функция: ​​удобна, приятна и лесна връзка държава ⇆ гражданин

​web: www.obshtestvo.bg
tel: (+359) 9889 640 57
