**Обратна връзка и опорни точки (според мен) за възможна реална работа на „Общество“ и неговото развитие**

1. Да се направи представителен сайт на групата в която всеки участник може да качи кратко свое професионално CV, снимка (по желание) и сподели с ред-два своята мотивация в групата.

2. Да се направи изложение на идеята на сайта, с цел публичност и разбиране на това какви са целите на проекта (и начините по които биха могли да бъдат постигнати)

3. Да се сезират ясно преимуществата за участниците в проекта - а именно обмен на опит, свързване с професионалисти от различни сфери и възможност за допълнителни доходи + престиж

В момента целите на Общество не са напълно ясни. Кой и какво да буди и за какво да го прави?

## Хората са си будни – всеки по свой начин._

Не е ясен и методът за работа по проектите – нещата звучат накъсано и хаотично, разчитайки на личната мотивация на екипа – без да е ясно какво ще получат участниците насреща – име, ноу хау, средства, контакти и др. Иначе има опасност нещата да звучат твърде идеалистично и безперспективно.

## Стратегия

Да се дефинира ясно статуквото на Общество – Екип от професионалисти с желание да работят с цел Обществено и социално полезни каузи, като работя по свои проекти и могат да помогнат чрез платен според стандартите outsourcing на НПО по проекти които отговарят на тяхната идеология (например).

Идеологията на общество спрямо членовете трябва да бъде прозрачност и равнопоставеност.

Без формиране на Ядро и без регистриране на сдружение съставено от 3-7 човека, няма как да просъществува един проект. Това е в сила и за компании гиганти. За да можем да обслужваме проекти трябва да има двигателно ядро, поставени дългосрочни или краткосрочни цели и не на последно място – идея и работа в посока финансиране и самофинансиране на проекти. Само и единствено по този начин можем да гарантираме тяхното осъществяване и сериозна поддръжка. 

## Стъпки

Регистрация на Сдружение което да дава възможност за участие в проекти и партньорство с други сдружения, фирми, колективи (председателят се излъчва на ротационен принцип);

В ядрото на сдружението влизат определен брой участници, като за даден проект се ангажират на волни начала или чрез осигурено финансиране – доброволци, или професионалисти;

Нашето желание освен Обществена полезност и работа е чрез високите технологии и сферата в която всеки от нас е професионалист, да дадем поле за изява и повишаване квалификацията на тези които работят с нас. По този начин Общество може да бъде виртуална, а защо не и реална общност на хора - желаещи по-добър живот и по-богато професионално осъществяване. 

Подобно на големи проекти като Ubuntu, ние желаем да подадем ръка като същевременно запазваме своите и на групата интереси и разчитаме на взаимност при работа с партньори. Много е важно да отбележим че при едностранна инвестиция в каквато и да е форма, хората се чувстват неприятно и не мисля че е редно, по принцип. Затова ние желаем обмен на идеи, ноу-хау и адекватно финансиране.

_Изготвил:_ Георги Атанасов; 0886 377 688; novsait@novsait.eu София 13.07.2013 г.
