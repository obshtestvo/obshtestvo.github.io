---
published: false
layout: post
title: "Activen.bg , Sofia.urbanotopia, Grada.me и още"
category: meeting
---

## Въведение

Видяхме се Влади ([@disastacre)](https://twitter.com/disastacre) от [Градът Си ти](https://www.facebook.com/groups/yourcity/), Миглена Кузманова от [ESRI България](http://esribulgaria.com/), Павел Антон от [Bluelink](http://www.bluelink.net/) и аз, Антон от [Общество](http://www.bluelink.net/).

Обобщавам какво съм записал и попил от разговора. Така го разбрах. Може на моменти да звучи наивно - поправяйте ме.

 - __BlueLink__ - социална мрежа за гражданска активност, стартирала още през 98, с опит, истории и проекти
 - __ESRI__ - напреднали, детайлни GIS (географски) продукти, много по-богати откъм анализа и функционалности от тези на Google. Google визия и функции като streetview могат да се наслагват над ESRI решения.
 - __Градът си ти__ - заформящо се НПО, което за начало има за желание да бъде задвижващата модераторска сила зад проекти като тези за подаването и обработка на сигнали
 - __Общество__ - ново НПО , група от IT и дизайн хора, които искат да отхлабят затискащата бюрокрация с IT проекти (мобилни приложения, сайтове и дигитални журналистически инструменти) и графични кампании със силно влияние, за да може човек да бъде гражданин по-комфортно 

Всеки описа инициативата или инициативите подхванати. Главните проблеми при приложенията за сигнали, около които кръжахме:

 1. трябва да има кой да подава сигнали, а да не да се създава нещо кухо, което никой не ползва
 1. трябва да има кой да го администрира и това да не е лесно-изтощаващ се капацитет
 1. трябва да има отговор от Общината в адекватно време спрямо вида сигнал.

Споменаха се [Activen.bg](http://aktiven.bg/) [sofia.urbanotopia.com](http://sofia.urbanotopia.com) (неактивно), [Спаси гората](https://www.facebook.com/pages/%D0%A1%D0%BF%D0%B0%D1%81%D0%B8-%D0%B3%D0%BE%D1%80%D0%B0%D1%82%D0%B0-%D1%81%D0%B8%D0%B3%D0%BD%D0%B0%D0%BB%D0%B8-%D0%B7%D0%B0-%D0%BD%D0%B5%D0%B7%D0%B0%D0%BA%D0%BE%D0%BD%D0%BD%D0%B8-%D1%81%D0%B5%D1%87%D0%B8/107351929291873) (неактивно), [БезДим](https://bezdim.org/signali/), [Grada.me](http://www.grada.me/) (в разработка) . За другите споменати проекти ще си пишем отделни мейли, понеже маше интерес.

Една интересна разлика между подходите за подаване на сигнали е че __ESRI__ са изградили back office система, до която органите имат директен достъп и чрез която те виждат подадените сигнали и променят статуса им, а останалите проекти, на __BlueLink__, които действат, или са действали, са имали модератори за тази цел.

При __БезДим__, __BlueLink__ са опитвали съвместни проверки, за да може реакцията да е по-бърза. С много усилия са имали реално извършени такива.

Павел спомена __Димитър__ - много отдаден да помага на идеята за подаване на сигнали. Спомена се и __РадиоРеакция__ - млади студенти с възможността да пишат добра журналистика. 

__ESRI__ споменаха че има възможност да се подкара __Argis__ сървър, което да предостави по-точни GIS услуги като geocoding и маршрутизация.

Споменах [една карта, която Симеон Недков направи](http://apps.ndkv.nl/tourism=yes/), в която са показани постройки върху защитени региони в България. Миглена спомена, че кадастърът в България е само 18% и е с платен достъп. Останалото попада в други селскостопански регистри.

Споменах Димитър Димитров и проекта Медии в Окови. 

## Предложих следното

Нека разсъждаваме с идеята че технически няма предел - само законите и  администрацията ни спъва. 

1. __Bluelink__ и __ESRI__ да изкажат своята преценка дали __сайт+мобилно приложение__, в които може да се сигнализира за проблеми в градската среда е достатъчно популярна , за да не се страхуваме че създаваме кух продукт. Доколкото разбрах, когато __sofia.urbanotopia.com__ е бил активен е имало голям интерес. Как стоят нещата с __activen.bg__?
1. Да изговорим до каква степен е нужна администрация. За филтрация на спам? За подаване на самите сигнали? За отбелязване на статус на сигнала? Можем ли да я сведем до минимум?

  __За да преценим каква e нужната администрация нека:__ :
  1. Направим сравнение на процента на сигнали, на които е било отговорено от съотвения орган и процента решени сигнали посредством двата подхода:
    1. Модератори следят сигналите и пращат потвърдените към общината (sofia.urbanotopia.com)
    1. Сигналите директно отиват в backoffice система, където администратори на съответните органи обработват сигнала. (activen.bg)
  1. Какъв процент от сигналите са спам ако не се модерират? 
  1. От чие име се подават сигналите с такъв вид обща платформа? От името на платформата или името на човека? 
  1. Какво може да автоматизираме? Можем ли да районираме автоматично? Можем ли да пращаме сигнали към точния отговорен орган спрямо тип на проблема? Друго? 

    Би трябвало всичко освен локацията и типа на проблема да може да се автоматизира. Това го казвам обаче без опит в работата с администрацията.
  1. До каква степен е възможно да предложим услуга на органите - ние да проверяваме реалността на подадените сигнали. Както с __БезДим__. Било то с някой човек на мотор, който обикаля из даден град? Това може ли да се мащабира към всеки град? Доколко е приложимо? Това какво ни било дало на нас:
    1. Скорост при приемането на сигнали.
    1. По-голямо доверие в нашата система от органите.
    1. Друго?
  1. Можем ли да отворим национален телефон за сигнали? Въпросите тук включват:
    1. Каква е честотата на подадени сигнали всеки час? Има ли пик-часове? Каква е честотата там през пик-часовете?
    1. Колко време би отнело да се въведе 
    1. Колко струва поддръжката на телефон? Колко оператора ни трябват спрямо честотата на сигналите? 
1. Да се провери дали "меморандума" за съдействие на столичния инспекторат, както и договорите към другите общини може да се обединят за 1 продукт.
1. След като сведем администрацията до минимума да направим така, че тя да е лесна като детска игра - тоест:
  1. да няма пречки в това да се въвеждат нови хора
  1. да няма трудности в самото администриране. 
  1. да може дори доброволци, в свободни 5 минути да ни помагат с администрирането
  1. Дори хора чакащи някъде, да могат през телефона да ни помагат за това.
1. Да се съгласим за другите канали към които проблемите се пращат:
  - __добрoволци__ - какво могат да поправят те без общината изрично да им е дала позволение? Можем ли да набавим такова позволение за всеки наш доброволец?
  - __медии__ - тип господари на ефира. Кой е "за" и кой "против"
  - __заинтересуваните хора__ - хората от квартала и хората който минават всеки ден по същия разбит път до работа
1. На този продукт да бъде съгласуван дизайн и да бъде изработен технически