---
published: true
layout: post
title: "Втора среща с общинския съветник"
category: meeting
---
На срещата от страна на Общество присъства Митко Цонев. Записките са негови:

Agenda-та започва от там, където приключи миналата среща:

* Каква е тяхната готовност да приемат сигнали от нас
* По какъв начин може да се организира обратната връзка към нас
* Кои техни структури са най-подготвени да използват града.ми
* Да се набележи техническа среща с тези структури

Брифинг на срещата от днес с Лилков (общинския съветник):
Обсъдихме как **„Grada.me“** да преодолее трудностите на сегашната заплетена система за координиране между
всички общински дружества и районни кметства.

Той изтъкна като причина за **провала на предишните опити** за подобни платформи факта,
че **никой не разполага с цялата информация** и тя е **труднодостъпна за хора без правомощия**.

Затова той предложи да развием платформата като „предизвикателство на гражданското общество за общината“ (цитирам дословно).

Ето основните елементи от неговата идея:

* След подаването на сигнал, всеки общински съветник/районен кмет да може да assign-ва сам на себе си тези сигнали, които ги интересуват
* Всеки сигнал да показва различна степен на трудност (изчистването на разпилян боклук не е същото като прокарването на канализация)
* Всеки областен управител/районен кмет да получава точки за свършена работа
* Същото да важи и за доброволчески организации и НПО-та: да могат да assign-ват задачи на себе си
* На картата да бъдат отбелязани не само подадените сигнали, но и решените проблеми заедно с човека/организацията, които са ги решили
* Отговорниците за всеки проблем ще имат 2 задачи:
  1. да информират за напредъка (в момента процеса тече в следната последователност:
    1. подписка
    1. комисия
    1. проучване
    1. проектиране
    1. намиране на пари
  1. да оказват натиск върху адекватните структури
* Да се елиминира всякаква възможност за „хейтване“
* Да се определя срок за качване на актуална информация и ако отговорника не спазва срока „да мига червена лампичка“

Това много напомня една идея, която се появи по време на една „не-техническа“ среща –
да се направи dashboard с актуални проблеми за всеки районен кмет и той да може да си го активира.

Тук говорим за нещо подобно, но самият той да може да определя с какво иска да се захване.
Естествено мотивацията зад тази идея е да се покаже кой си върши работата и за кой е най-добре да се гласува,
но това не е непременно нещо лошо.

Иначе Лилков каза, че като сме готови с работеща версия, можем да седнем с него и още няколко общински управители и
да проверим до каква степен им е удобно да я ползват и какво може да се доработи. Също така спомена, че като сме
готови може да се използва залата на общинския съвет за обществено обсъждане с всеки, който има отношение по въпроса
преди да направим официален лаунч. Дори предложи да направим награда „Златна метла“ за най-отговорните районни кметове и общинари

