---
published: true
layout: post
title: Граждански hacknight в InitLab
category: hacknight
---

Посбрахме хора в [InitLab](https://initlab.org/) и говорехме ли говорехме :) 

Благодаря на [Тони](https://www.facebook.com/antonia.iordanova) и [Влади](https://twitter.com/disastacre) за помощта при event организацията и дори самото съгласие за съществуването му.

Беше първия hacknight и като цяло премина в въведение и изчистване на формата, под който ще се водят този сорт събирания в бъдеще. Съгласихме се, че ще бъдат **през седмица**, в **четвъртък** от **18:30 до 21:00**, като първият час, **до 19:30**, ще има интро/въведение на нови участници, а след това работа по самите проекти.

Всеки дошъл по-рано и вече запознат с проектите може да си започне работа по него в някоя от другите помещения (в initLab). Самото място може и да се ротира. InitLab, SOHO или каквото дойде. Засега initlab, като hackerspace, е доста тематично за hacknight.

Преди самата среща бяха изготвени [описания на проектите под формата на аудио записи](http://www.mixcloud.com/obshtestvo/playlists/%D0%BF%D1%80%D0%BE%D0%B5%D0%BA%D1%82%D0%B8/). Описаното е направено по **много-много-много** неофициален начин. Разговорно. Записите, които си имат лого са активните проекти, останалите са идеи на незапочнати проекти. 

Записите са тихи, направени от мен (Антон), та простете ако интонация, мрънкане и излишности Ви подразят. Със сигурност може и по-добре и със сигурност се изпуска по нещо навсякъде. Надявам се да не звучат просташки само.

## Идеи излезли от hacknight-a

- Да има страничка на сайта ни за предложения на проекти + rate-ване на тези предложения.
  За да бъде ясно, че сме отворени за идеи, и че тези проекти са фактически създадени по идея на някои от нас, участниците.
- Да се правят презентаци пред компаниите, които са се обединили около в "Софтуерната федерация", която се сформира и представи недоволството си от правителството. Тези фирми биха били дори гъвкави откъм време за да уговорим такъв вид презентация.
- Представи се идеята за civic-friday, в която петък (цял петък или след 12) софтуерни компании ще предлагат на даден брой служители възможността да работят над проекти за Общество-то.
- В сайта ни, за всеки проект да стане ясно до колко е готов, дори да се сложи някакъв progress-bar който да визуализира развитието.
- Идея дали компании биха отддали хардуер, които да "копае" bitcoin-и и каквото бъде иразботено да се дарява на фондацията (или да се измисли някакво подобно споразумение)
- Стана дума, че ще е хубаво в проекта RE:CYCLE da има обучителна част.

Алек (Андреев) предложи да ползваме негов сървър в Германия за самите приложения. Предложи се и да се свържем с Телерик за някакъв вид подкрепа. Повечето хора си избраха проект, по който биха искали да работят. 

## По обща информация
Гражданският HackNight е събитие, което предлага нескована атмосфера за работа на хора с различни способности, хора градители - тези които се заиграваме с интересното, дизайнери, софтуерни разработчици, анализатори, ръководители на проект и продукти, PR и маркетолози, юристи, активисти, НПО-та и държавни представители.

Или както каза някой по скайп: има Нощ на музеите има и Нощ на хакерите :)) А както знаем хакер не означава само "компютърджия" 

Да се срещаме редовно и да работим над дигитални проекти, които са моста между доволния гражданин и работещата държавност.

## Понеже сме доброволци

Има два варианта на прогрес:

1. Изреждат и се описват наличните идеи. 
  1. Всяка от тях си има тематика, например човешки права, рециклиране, криминална статистика, полтически мониторинг...
  1. Всяка **започната** идея има включен набор от технологии и похвати използвани.
  
  Има хора които харесват дадена тема, има и хора които ги интересува дадена технолгия или похват.

2. Изрежда се списък със задачи (Agenda, task list), които трябва да се свършат по започнатите вече идеи, тоест по активните проекти.