---
published: true
layout: post
title: "Заявление за достъп до информация към парламента"
category: milestone
---

С Петко, който работи над Отворен Парламент, написахме и той прати заявление за достъп до информация към Михаил Миков в парламента, да ни бъде предоставена тяхната база данни за проекта. Благодарности за насоките от [ПДИ](http://www.aip-bg.org/).

Ето текстът на заялението:

> Уважаеми г-н Миков,
>
> Бих искал да създам дигитален инструмент - интернет страница - имаща за цел подобряването на гражданската информираност и активност чрез прилагането на иновативни технологии. Визуализирайки дейността на Народното събрание на Република България, считам, че ще направя интернет страницата интерактивна и увлекателна и по този начин ще се улесни включването на гражданите в политическия процес.
>
> Изградената официална интернет страница на Народното събрание свидетелства, че съществува необходимата структурирана база данни, от която се нуждая за направата на дигиталния инструмент.
>
> На основание Закона за достъп до обществена информация желая да ми бъде предоставена следната информация:
>
>  - Копие на цялата структурирана база данни, използвана от интернет страницата на Народното събрание - parliament.bg - с изключение на защитените от законодателството данни.
>
> Под структурирани база данни разбирам: база от данни, чието съдържание е раздробено в отделни категории, така че софтуерните приложения да могат лесно да идентифицират, разпознават и извличат специфични части, включително отделни факти и тяхната вътрешна структура.
>
> Желая да получа исканата от мен информация на технически носител - DVD компакт диск във файлов формат „.csv“.

Ех, ако само Pitaigi.bg беше активен, нямаше да е нужен целия този copy-paste.

Заявлението беше пратено по пощата с обратна разписка.

**РЕДКАЦИЯ:**

В определения от закона 14-дневен срок не получихме никакъв отговор от парламента.
В момента, с помощта на Програма Достъп до Информация, работим над подаването на жалба срещу
този мълчалив отказ пред съда".

