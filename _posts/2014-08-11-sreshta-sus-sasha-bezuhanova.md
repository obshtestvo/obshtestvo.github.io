---
published: true
layout: post
title: "Среща със Саша Безуханова от move.bg"
category: meetings
---
Срещата се проведе в офиса на move.bg.

Саша започна с разказ как активно е участвала в изработването на е-управление в далечната 2004-та до 2006-та, когато се сменя „политическия цикъл“. Разказа много хубави неща, и ако е истина това, че са свършили много работа то наистина е жалко, че следващите са решили не да го надграждат, ами да започнат отначало. Според нея (същото мнение изрази и Деян Василен от РБ) има хора, които активно саботират въвеждането на е-управление.

Разказа, че когато се е опитала да се въведе системата в митниците, е имало хора саботирали процеса, защото там стават далавери както знаем, а системата би ги прекъснала.

Обяснихме предимствата на софтуера с отворен код и тя като че ли хареса идеята.

Според Саша Безуханова сега има политическа воля за въвеждане на е-управление. Стори ми се, че е умерен оптимист по темата.

Саша прояви интерес към провеждане на още дискусии. Спомена и, че сега понеже текат съвещания за политическите програми на партиите може да ни включи в дискусиите, което е нещо, за което се борим.

Петко
