---
published: true
layout: post
title: "Среща с Росен Бъчваров в НАП"
category: meeting
---

На 6-ти април се срещнахме с Росен Бъчваров (говорител на НАП) във връзка с <a href="http://blog.bozho.net/blog/1904">ПИК, е-идентификация и е-управление</a>

На срещата уточнихме две неща:

- НАП са готови да заменят ПИК (идентификация с ниска сигурност) с по-добро масово средство за идентификация, веднага щом такова е налично. Визираното средство ще отговаря на закона за електронна идентификация, който в момента е на етап "обществено обсъждане". ПИК в момента е удобен workaround, който е вдигнал подаването на данъчни декларации от физически лица от 18% на над 35%

- Развитието на е-управлението според НАП минава през идентифициране и реализиране на приоритетни електронни услуги. Нашият коментар към това, с което г-н Бъчваров се съгласи, е че са нужни общи протоколи за обмен на данни между администрации, за да се избегнат много проблеми на пилотните проекти, реализирани до сега: 
 - липса на устойчивост (стотици услуги са направени, реално малко от тях в моменте действат и/или се използват)
 - нужда от трудни преговори между всеки две (или повече) администрации при реализирането на всяка една услуга
 - полу-електронизирани, полу-ръчни услуги
 - нарушения на ЗЕУ и АПК, напр. поради нужда от изискване на документи от граждани, които администрацията вече има в други нейни клонове.
