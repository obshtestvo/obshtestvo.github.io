---
published: true
layout: post
title: Ефикасна среща с ПДИ по проекта pitaigi
category: meeting
---

Имахме ефикасна среща с [ПДИ](http://www.aip-bg.org/). Това е един вид протокол от срещата:

## Въведение 

Повечето неща ще ги описвам като точки. На места ще замествам _"проектът"_ със името _"pitaigi.bg"_ или просто със _"сайта"_.

Хората ползващи сайта ще ги наричам _"потребители"_ или _"заявители"_. За хората поддържащи и филтриращи информацията в сайта ще ползвам както _"модератори"_ така и _"администратори"_ или _"експерти"_.

## Какво се говори

 - проектът няма претенции да бъде страхотно полезен, иновативен, сензационен. желанието, което идва с този проект, е да се даде една частица повече комфорт в това да се подават заявления
 - създаването на централно място за публични заявления потенциално създава опасност за мониторинг и надзор от всеки участващ. не трябва да има възможност потребители да профилират други потребители. спомена се, че по света има случай и на тормоз над или смърт на заявители поради отвореността на системата. Индия, Мексико.
 - има случаи, когато млади хора са идвали и са питали как да получат информация за големите концесии и полумафиотски групировки. Това е като допълнение за горната точка.
 - pitaigi.bg е също така един вид кампанийно средство, с което може да се достигне до повече хора. говорехме как мотивираният човек, който наистина се нуждае от информация, ще пита, без значение дали трябва да отиде до пощата и купува марки или звъни и проверява по телефон. Така е, истински-нуждаещият се от информация човек ще достигне целта си. Pitai.gi няма да създаде нещо, което да промени човек от неактивен в активен, но се надяваме най-малкото да предложим и покажем на хората, че има начин да проверят истинността на някои факти, че не само медиите са източник на информация, че могат те пряко да разберат, да го наречем "от извора".
 - след направено заявление, органът връща "отговор" и "информация". Това са две различни неща. Доколкото разбрах "отговорът" е решението по заявлението, "информацията" е исканата информация.
 - понякога в заявлението има трето засегнато лице, извън заявители и органа. затова модераторите на сайта, които избират публичната информация трябва да са експерти да преценят кога информацията е годна за публичност.
 - pitaigi.bg не само централизира база данни от органи, а предлага и спомагателни карета от информация по време на писане на заявлението. Информация от типа "Мога ли да питам за лични данни" и др. от сайта на ПДИ: http://www.aip-bg.org/howto/%D0%92%D1%8A%D0%BF%D1%80%D0%BE%D1%81%D0%B8/ . Както и при неуспешни заявления ще насочва потребителя към възможните му опции и ПДИ като съветник
уеб-сайта ще служи и като сравнение на начина, по който различни институции отговарят на един тип заявления, както и да показва пример как и каква информация са търсили други от органа.
 - въпреки задължението на органите да заличават лична информация, модераторите в сайта трябва да проверяват отговорите, понеже шансът да се публикува лична информация може да доведе до скандал и силно негативна кампания, която може да се ползва като аргумент и да се "затръшнат врати" по някой теми в достъпа до обществена информация
 - говорехме, че в идеалния случай щом pitaigi.bg функционира може да се работи над това органите да припознаят сайта като инструмент, който те да ползват и да отговарят на хората
 - в статистиките на pitaigi.bg ще е ясно че те са базирани на заявления през сайта, а не на всички заявления подадени в България
ние (участниците от Общество.бг) сме отворени за IT идеи извън проектът pitaigi.bg, които ПДИ смята за стойностни

### Предложение за уговорка, договор за разпределение на отговорностите

[Общество.бг](http://www.obshtestvo.bg/) заедно с Aktivacija / [Rational International](http://rationalinternational.net/ ) извършват изграждането и техническа поддръжката на проекта:

 - Използва се базовата система Alaveteli като начало
 - Превежда се цялата система. Това са над 10000 думи.
 - Интегрира се нова визия, по-модерна и по-прилежаща за културната среда в България
 - Адаптира се системата Alaveteli към начина на заявления в България:
изискване за 3 имена при **1)** регистрация, **2)** редакция на профил, **3)** администрация на потребителите в сайта
 - изискване за адрес при **1)** регистрация, **2)** редакция на профил, **3)** администрация на потребителите в сайта **4)** страничката за писане на заявление
 - разработка на несъществуващата в никой от подобните сайтове функционалност за модерация на информацията предоставена от органите включващо:
  - почерняване на лична информация или алтернативно избиране на частта от информацията която да бъде публична
  - горното почерняване трябва ще бъде налично както при отговори изпратени като текст в email така и за сканирани прикачени документи
  - разработка на несъществуващата в никой от подбоните сайтове функционалност:
    - възможност за избор на предпочитаната форма, в която да се предостави информацията от органа (например: преглед на място)още промени по сайта, който се изчистват в разговори с ПДИ:
  - скриване на публично-показаното име на заявителя, понеже органа, който трябва си го знае, модераторите на pitaigi.bg също, няма нужда всеки посетител на сайта да вижда имена и потенциално да създава конфликти
  - синхронизиране на базата данни от ПДИ при обновления
  - инсталация на сайта и, поддръжка на сървър и домейн име "pitaigi.bg"

Бихме искали ПДИ да:

 - предостави и предоставя при обновление базата данни от органи и техните контакти, за да може да поддържаме сайта пълен.
 - да се включи в модерацията на заявления и отговори на сайта в капацитета си на екип от експерти. в началото не се предвижда силен поток от заявления. ако обема от заявления нарасне до необхватен мащаб ще се търси финансиране за такъв тип администрация
 - при желание и преценка че това е възможно, да заработим над това pitaigi.bg да бъде припознат от органите като инструмент, който те директно да ползват щом функционира

## Технически бележки от срещата

Формата, под който може да обработим базата данни:

```
#id, name,request_email,home_page,tag_string, 
123123,Примерен орган 1,a@example.com,http://www.gov.bg, категория1 категория2
343434,Примерен орган 2,another@example.com,,
```

Съответно:

 - **id** - уникален номер
 - **name** - име на органа
 - **request_email** - email на органа
 - **home_page** - (незадължително) уеб страница на органа
 - **tag_string** - (незадължително) категории, класификации, ако има такива, които сте задали на органа