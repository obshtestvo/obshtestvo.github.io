---
published: true
layout: post
title: "Мини-брейнсторм след Пловдив"
category: meeting
---

Видяхме се с Марто (Томов) и Ники (Александренко) и покрай коментари върху само 1-2 проекта, имаше няколко общи извода, за това как можем да представим всеки проект в по-добра светлина.

Понеже правим проекти, които дават глас на гражданина и ответно създават нужда за чуваемост от органите, спомагаме за създаването на повече информация.

Информация за това какво става по улиците, за това какво става вътре в организацията на органите и активността на самите управляващи.

## Отчетност
За тази информация по принцип, се дава отчетност от самите органите. Тоест те извършват даден вид работа, като например доклади, в които се описват броя и видовете на предприетите действия, както и резултатите им.

*Защо не им помогнем?* Да направим диалог с тях, за това какво им е нужно да предоставят като информация и да направим така че тези доклади да бъдат автоматизирани. Така олекотяваме администрацията и освобождаваме ресурс за повече директна комуникация с гражданите, а не отчетност със други органи.

Да ги питаме какво правят с информацията от подадените сигнали? Как я обработват?

За това ни е нужно:

 - Да намерим, някой който работи в държавната администрация или някой, който да ни свърже с тях. Можем също така да звъним/пишем директно на списък с намерени от нас контакти
 - Възможна връзка е Веселин Илиев, който поддържа близък контакт с пловдивската администрация
 - Да се свържем с Бойко Благоев може би?
 - Трябва да говорим с хората, които получават обичайно съобщения за проблеми или молби, да разберем техните проблеми.
 - Да видим има ли части от бюджета (пера), за които се изразходва много ресурс в отчетност

## Success Stories    
По възможност, успешните примери в тези доклади, би трябвало да стават публични, да бъдат като доказателство за добре свършена работа от органите, и за чутия глас на човека.

Освен да даваме глас на гражданите, можем да даваме глас и на органите, като публикуваме техните усърдия. Нещо като Press Release за техните успешни начинания. 

За добре поправената улица по сигнал през сайта. За добре оформения отговор по заявление за достъп до информация. За добре организирания и обсъден закон.

## Малко бележки по проекта Howto.bg
Практически howto.bg е lifehacker за гражданство.

Идеи за мото:
 - Не питай приятел, питай нас.
 - Не питай приятел, научи сам.

Да може в сайта да се слеват не само въпроси и теми, ами директно и хора. По този начин да хората да изграждат и популярност. - *това обаче изглежда като много техническа работа.*

Сайта е сила за преизползване на информация, reuse, избягване на повторения.

Да проверим кои са често задаваните въпроси към големи компании и организации.  Неща като ЧЕЗ, Мтел, тн. Техните FAQ.
