---
published: true
layout: post
title: "Презентация на портал за отворени данни пред корейска делегация в МС"
category: presentation
---

На 17 септември представители на Общество (Димитър Димитров и Георги Пенчев) проведоха презентация на работата по [заданието за портал за отворени данни](http://status.obshtestvo.bg/meetings/2014/08/19/sreshta-kamen-spassov-mtits.html), по което работим заедно със зам-мин. Камен Спасов.

### Контекст

Презентацията беше пред делегация от Република Корея, която е тук по покана на ДМА(http://status.obshtestvo.bg/meetings/2014/08/26/sreshta-dma-opendata-opensource.html), за да консултира администрацията за развитие на електронното управление. Корея е сред първенците в световен мащаб по предлагане на е-услуги и представителите й споделиха опит на тази тема.

Присъстваха също представители на МТИТС, сред които зам-мин. Камен Спасов, както и представители на ДМА.

### Презентацията на Общество

От Общество представихме свършената работа по демо-проекта - инсталацията на платформата CKAN, интегрираните в нея масиви от данни и малко приложение, което се възползва от данните за адреси на аптеки, за да ги покаже на карта. Описахме нашето виждане за проблемите пред Open Data в България и визия за решаването им. Презентацията може да намерите на края на публикацията.

### Презентацията от корейската делегация

От корейска страна разказаха за напредъка с техния портал за отворени данни, демонстрираха няколко интересни примерни приложения и разискваха някои проблеми, които бихме могли да избегнем занапред. Според техните представители в Корея се е оказал значителен проблем това, че институциите са мотивирани да разработват сами приложения с публични средства и така да се намесват неконкурентно на пазара. Те изразиха виждане, че е желателно частният сектор да бъде оставен да използва данните и че това трябва да се постигне чрез подходящо законодателство. Споделиха опит и за намерението си да променят подхода си от отчитане на максимален брой отворени данни към търсене на мнение от частния сектор и от граждани за това кои данни са най-приоритетни за отваряне. За тази цел използват различни методи, най-вече онлайн анкети.

Интересна информация е, че в Корея също се ползва CKAN за платоформа за данни, а също и че целият процес дотук им е отнел едва две години. Според презентацията им, отварят около 30-40 категории данни на година.

### Отчет от българска страна

Представителите на ДМА и на МТИТС разказаха накратко за напредъка си от предишната среща с корейската страна, като изявиха готовност за продължаващи усилия от тяхна страна администрациите да отворят повече данни. Насоката в момента е към НСИ, който разполага с доста данни и остава само да ги предостави в машинно-четим формат. Павел Иванов изрази мнение, че сме далеч на този етап от проблемите, описвани от корейска страна, и че има още много стъпки, които трябва да се извървят. Потърси се съвет за определяне на метрики за отчитане на напредък, което е европейско изискване.

### Обобщение

Общество се представи доста добре и презентацията ни бе положително оценена и от българска, и от корейска страна. Успяхме да установим комуникация с делегацията, а също и обсъдихме интересни въпроси. Създава се сериозно впечатление, че сме предпочитан партньор на ДМА в процеса по отварянето на данните.

Жоро

<script async class="speakerdeck-embed" data-id="bd8a6de020250132fa3d463cb3105589" data-ratio="1.33333333333333" src="//speakerdeck.com/assets/embed.js"></script>
