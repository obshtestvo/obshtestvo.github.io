---
published: true
layout: post
title: "Един разговор с Народното събрание..."
category: reflection
---

Съдебната сага продължава. След като спечелихме делото за „мълчалив отказ“ Народното събрание ни отговори... че няма да ни даде информация. [Можете да прочетете целият отговор тук](https://drive.google.com/file/d/0B-pu6BIz-EFcelRMMVFNY3cyV0U/view?usp=sharing). Прави впечатление, че според тях да нашата цел да покажем информация по интуитивен начин, „звучи несериозно“. Юристите на НС се презастраховат – не искат да дадат информация, защото била ?обект на авторско право?, защото изисквала много усилия, защото няма да бъде актуална след време, защото... 

Днес звъннах в НС и им казах, че не искам да се съдим, а да си съдействаме.  Казах им, че вероятно ако говорим с IT отдела им ще се разберем. Че ако се съдим, те ще бъдат сочени за „затворена администрация“ независимо от развоя на делото. От отсрещната страна срещнах единствено неразбиране и нежелание за партньорство. Разбрах, че уеб страницата на Народното събрание „непрекъснато се подобрява“. „Пуснали сме 2 обществени поръчки“ А вие сигурни ли сте, че знаете какво искат гражданите? Не знаят и не искат да знаят. Жалко. (Съвсем отделен въпрос е, че през половината от времето трябваше да обяснявам, че не искам да правя пари от тази информация.)

Институциите са направени от хора и правила. Ако искаш да си взаимодействаш с тях е много е важно на какви хора попадаш. Аз съм убеден, че ако бях попаднал на някой „по-отворен“ човек, щяхме да можем да се разберем. Например, ако НС бяха направили една лесна услуга – API те щяха да си спестят много усилия, включително обработване на заявления по ЗДОИ и съдебни дела, а ние (програмистите) нямаше да има нужда да правим „паяци“, да събираме, оправяме и обработваме информацията.

Ако гражданите срещнат правилните хора в администрацията – всички печелят. Ние може да спестим труд един на друг и да подобрим услугите, които държавата предлага. Да си помагаме.

Само ако...

Ще обжалваме. Нашите партньори от ПДИ се съгласиха да ни представляват в съда отново, за което сме им искрено признателни. [Новината даже влезе в техния бюлетин](http://www.aip-bg.org/publications/%D0%91%D1%8E%D0%BB%D0%B5%D1%82%D0%B8%D0%BD/%D0%9E%D1%82%D0%B2%D0%BE%D1%80%D0%B5%D0%BD%D0%B8_%D0%B4%D0%B0%D0%BD%D0%BD%D0%B8_%D0%95_%D1%83%D0%BF%D1%80%D0%B0%D0%B2%D0%BB%D0%B5%D0%BD%D0%B8%D0%B5_%D0%B8_%D0%B3%D1%80%D0%B0%D0%B6%D0%B4%D0%B0%D0%BD%D1%81%D0%BA%D0%BE_%D1%83%D1%87%D0%B0%D1%81%D1%82%D0%B8%D0%B5/105707/1000895051/). :)
