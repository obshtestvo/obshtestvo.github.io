---
published: true
layout: post
title: "Повторно заявление за достъп до информация към парламента"
category: milestone
---

Нашето желание в изработването на проекта с работно заглавие „Отворен парламент“ е не просто да представяме публичнодостъпна информация по интерактивен начин, но и да публикуваме информация, която не е достъпна, а се пази в различни държавни институции. Ето защо решихме да подадем заявление по [ЗДОИ](http://lex.bg/laws/ldoc/2134929408), с което да изискаме от Народното събрание да предостави информация за всички гласувания от 39-ото и от 40-ото Народно събрание.

Това е второто заявление, което подаваме за целите на „Отворен парламент“. Това заявление, както и предишното изработихме с експертни съвети от нашите партньори - [ПДИ](http://www.aip-bg.org/), за което им дължим голяма благодарност. На първото заявление [за което писахме по-рано](http://status.obshtestvo.bg/milestone/2014/04/16/zayavlenie-za-dostup-do-informaciq-kym-parlamenta.html), получихме мълчалив отказ, а от [ПДИ](http://www.aip-bg.org/) се съгласиха безвъзмездно да напишат жалба и да ни представляват пред Административен съд - София град, за което също сме им признателни.

Петко Циков
