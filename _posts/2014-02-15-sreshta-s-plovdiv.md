---
published: true
layout: post
title: Среща със зам. кмета на Пловдив
category: meeting
---

## Представянето
За да бъде сбрано, представянето бе ограничено до 4 неща:

 - [Howto.bg](http://www.obshtestvo.bg/project/howto.html)
 - [RE:CYCLE](http://www.obshtestvo.bg/project/recycle.html)
 - [Grada.me](http://www.obshtestvo.bg/project/grada.me.html)
 - [Идеята](https://github.com/obshtestvo-idei/small-business-portal) за портал с административно инфо на стартиращ бизнес (от неактивните идеи)

Като предимствата за общината, които всяко от горните неща споделят, бяха обобщени до:
 - модернизация на общината, която я прави по-достъпна и разбрана от "младите", като "младите", разбира се, включва и всеки с предпочитания към електронни услуги
 - съществуването на такива инструменти изгражда доверие в общината и я определя като община с желание за развитие

Отделно, за всеки от споменатите проекти, бяха изредени индивидуални качества.

## Какво се хареса?
Идеите като цяло. 

Стана дума реално какво би било възможно. За howto.bg примерно е трудно да се предложи човек от тяхна страна, който знае отговорите от всички сфери в общината. Няма такъв човек. Можем ли друго да предложим? 

RE:CYCLE се хареса най-много. 

Grada.me не предизвика силна реакция и поговорихме защо сигналите в activen.bg не биват преглеждани. Спомена се, че би било по-удачно да се пращат сигналите в мейл вместо да се ползва готов софтуер от администрацията.

Идеята за портал с административно инфо също се хареса, но не се вижда в него какво би било локалното. Тоест, сайтът предлага инфо валидно за цялата страна и няма специфика за общината.


## Какво пожелахме като помощ?
По възможност някой от предвидените видове помощ:

 - Действие на персонал от общината по резултатите на приложенията. Тоест обработка на документи, като сигнали, молби и др. Или създаването на ново съдържание като отговори на въпроси.
 - Административно припознаване на приложенията, придаването на някакъв по-официален статут от просто уеб сайт
 - Популяризиране чрез рекламни материали по общински собствености като билборди, гишета и други.
 - Парична помощ, била тя частична или пълна

## Какво е реалистично?
Всеки вид помощ е приемлива. От по-лесните са административното припознаване и популяризирането.

Паричната помощ е възможна, но частична.

Активност от персонал в общината е възможна, но е нужно да установим удачен начин за обработка на инфо. Тоест нужно е по-голям диалог от първа среща.

Поискано беше от нас да изберем какво за нас е най-важно. Като проект и като помощ. Разменихме контакти и диалога ще продължи онлайн.

## Какво още?
За Пловдив ще е полезно ако имат проект за IT сектора, като портал за IT кадри, или нещо спомагателно за freelance . 

Също така се интересуват от app, някаква иновация, която е свързана културата в града.
